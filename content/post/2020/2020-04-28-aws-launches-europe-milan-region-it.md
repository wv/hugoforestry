---
date: "2020-04-28T00:00:00Z"
title: 'Confermando il nostro impegno in Italia: Apertura della Regione AWS Europe
  (Milano)'
twittercard: The new AWS Europe (Milan) Region is now open for business
twitterimage: /images/milano-card.jpg
twitterlargeimage: "true"
useexcerpt: "true"
---

<img src="/images/milano-card.jpg" width="650">

La maggior parte di noi, in Europa, non aveva mai conosciuto prima una
pandemia globale come quella in corso. Durante questo periodo, molte
organizzazioni stanno riflettendo sul proprio ruolo nella crisi COVID-19
e su quale può essere il modo migliore per supportare la propria
comunità. Posso dirvi che per noi di Amazon Web Services (AWS) non è
stato diverso. Ci siamo concentrati su come e dove avremmo potuto fare
la differenza più grande aiutando le comunità globali in cui viviamo e
lavoriamo. Con questo obiettivo in mente, oggi annunciamo [l\'apertura
della Regione AWS Europe
(Milano)](https://aws.amazon.com/local/italy/milan/). Il lancio della
Regione AWS in Italia conferma il nostro costante impegno per gli
italiani e rafforza ulteriormente il nostro sostegno al grande
potenziale del paese.

<!--more-->

Le Regioni AWS sono composte dalle cosiddette Availability Zones -zone
di disponibilità- ognuna delle quali comprende uno o più data center, e
si trovano in località geografiche distinte e separate, con una distanza
tale da ridurre in modo significativo il rischio che un singolo evento
avverso influisca sulla continuità del business, ma abbastanza vicine da
poter sfruttare una bassa latenza per le applicazioni ad alta
disponibilità. Ogni zona di disponibilità è dotata di alimentazione,
raffreddamento e sicurezza fisica indipendenti ed è connessa alle altre
con una rete ad alta ridondanza e una latenza bassissima. I clienti AWS
focalizzati sull\'alta disponibilità possono quindi progettare le
proprie applicazioni eseguendole in più zone di disponibilità, ottenendo
così *una resilienza e fault-tolerance ancora maggiore*. Le regioni
dell\'infrastruttura AWS soddisfano i più alti livelli di sicurezza,
conformità e protezione dei dati e, con la nuova apertura italiana, i
clienti locali con requisiti di residenza dei dati per *l'archiviazione
dei contenuti* in Italia, possono farlo con la garanzia di mantenere la
completa proprietà dei propri dati e che questi non verranno spostati a
meno che non scelgano di farlo. L'apertura di questa Regione è il più
recente di una lunga lista di investimenti che abbiamo fatto in Italia.

Amazon Web Services è arrivata in Italia per la prima volta nel 2012,
con il lancio di una AWS edge location a Milano alla quale è seguita una
sede AWS in città nel 2014 e un\'altra a Roma nel 2016, con team di
account manager, business development manager, rappresentanti del
servizio clienti, partner manager, consulenti di servizi professionali,
solutions architect, technical account manager e molti altri per
supportare i clienti di tutte le dimensioni e settori a muoversi verso
il cloud. Sempre nel 2016, AWS ha acquisito la società astigiana NICE
Software, un fornitore leader di software e servizi per l\'informatica
tecnica e ad alte prestazioni -HPC (High Performance Computing)- con
sede in Piemonte. Nel 2017 è stata aperta una seconda edge location,
questa volta a Palermo, con un endpoint AWS Direct Connect lanciato a
Milano nel 2019, per consentire ai clienti di stabilire una connessione
di rete dedicata dalla loro sede ad AWS. Successivamente, nel 2019, AWS
ha lanciato altre due nuove edge location a Milano e una a Roma per
supportare e soddisfare la domanda dei clienti. Questi investimenti si
aggiungono alle migliaia di posti di lavoro permanenti generati negli
anni e agli oltre 4 miliardi di euro di investimenti di Amazon, dal 2010. Ora più che mai, vediamo i nostri clienti in tutto il mondo
utilizzare un\'infrastruttura di cloud computing efficiente e sicura per
riuscire ad avere un impatto positivo significativo sulla vita di tutti
i giorni in ogni parte del mondo. In Italia, molte organizzazioni stanno
facendo leva su AWS per affrontare le sfide che questa pandemia ci pone,
sia che si tratti di potenziare la ricerca scientifica, di facilitare il
lavoro e l\'apprendimento a distanza e ancora di fornire nuovi e
innovativi servizi per rispondere all\'emergenza. Ad esempio, nel campo
della ricerca scientifica, [Expert
System](http://www.expertsystem.com/), un fornitore di software
indipendente (ISV) della rete di partner di AWS (APN), ha costruito la
propria Piattaforma di Ricerca Clinica su AWS. Questa piattaforma
aggrega informazioni provenienti da varie fonti affidabili di contenuti
scientifici e comunicati stampa, fornendo agli scienziati che lavorano
nella ricerca biomedica in tutto il mondo un efficiente sportello unico
dove accedere alle ultime novità per guidare la loro ricerca. Passando
ad altri ambiti, ci sono migliaia di aziende e istituti di istruzione
che hanno rapidamente messo a punto soluzioni di apprendimento a
distanza sicure e scalabili, per far sì che milioni di studenti
continuino a ricevere l\'istruzione che meritano. Un esempio è [bSmart
Labs](https://www.bsmartlabs.com/en/), un ISV italiano di formazione
digitale, che ha utilizzato Amazon Chime Software Development Kit (SDK)
per aggiungere rapidamente funzionalità di videochiamata alla loro
applicazione di apprendimento remoto bSmart Classroom, offrendo
possibilità di comunicazione in tempo reale a 560.000 insegnanti e
studenti bSmart Classroom durante questo periodo.

Con tutta l'Italia in lockdown, la condivisione di informazioni da parte
delle amministrazioni pubbliche locali e la capacità di rispondere
rapidamente alle domande dei cittadini sono diventate un servizio
pubblico fondamentale. Uno degli esempi migliori in questo ambito è
stato proprio il lavoro del [Comune di
Codogno](https://www.comune.codogno.lo.it/home.html), in Lombardia.
Grazie all'utilizzo di Amazon Connect, il comune ha costruito un call
center in meno di una settimana per indirizzare le chiamate direttamente
al personale del comune, aiutando a rispondere rapidamente alle domande
dei cittadini su COVID-19, in un momento in cui la velocità si è
rivelata fondamentale. Parte integrante degli sforzi nella gestione del
contagio, è anche quello di fornire alle persone in tutta Italia le
mascherine protettive. Con questo obiettivo, l\'azienda tessile e di
abbigliamento italiana [Miroglio
Group](https://www.mirogliogroup.com/en/) ha convertito la catena di
produzione di uno dei suoi stabilimenti di Alba, nel nord-ovest
dell\'Italia, passando da tessuti per abbigliamento alla produzione di
mascherine lavabili in cotone e elastan. Con il personale dell'azienda a
casa in isolamento, Miroglio Group è stata in grado di coordinare questo
cambiamento di produzione a distanza grazie al cloud. Un altro esempio
di come gli italiani stanno rispondendo all'emergenza è
[COD19.it](https://www.cod19.it/), un\'applicazione creata da
Gianvincenzo Zuccotti, Primario di Medicina dell\'Università Statale di
Milano, e sviluppata da [Link Up](https://link-up.it/), un APN Partner.
L\'applicazione consente al personale in prima linea di entrare in
contatto, via telefono, con pazienti affetti da Coronavirus positivi e
sospetti positivi, dimessi dall\'ospedale. Questo permette al personale
medico di verificare lo stato di salute del paziente dimesso,
chiamandolo due volte al giorno e fornendogli assistenza medica
continuativa, attraverso un costante monitoraggio e supporto a distanza,
fino a quando non viene certificato come completamente guarito.

Questi sono solo alcuni dei tanti modi in cui organizzazioni in Italia
hanno utilizzato le tecnologie cloud per aiutare le loro comunità.
Amazon si sta inoltre impegnando nello sforzo nazionale donando 3,5
milioni di euro alla Protezione Civile italiana e alle organizzazioni no
profit per sostenere la lotta contro COVID-19, in tutti i territori e le
comunità italiane in cui i dipendenti di Amazon vivono e lavorano. Siamo
rimasti colpiti non solo da come i nostri clienti stanno innovando con
l'uso della tecnologia, ma anche dalla solidarietà e dall\'ingegnosità
dimostrata dagli Italiani. Dalla stampa 3D delle valvole respiratorie
per gli ospedali agli sforzi eroici di tutto il personale medico e di
primo soccorso, il popolo italiano è stato ed è un faro di
determinazione in questo periodo.
